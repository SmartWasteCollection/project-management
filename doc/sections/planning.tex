\section{Planning}
\label{sec:planning}

In questa sezione viene portata avanti la pianificazione delle fasi successive del progetto. A partire dal \textit{Project Management Life Cycle Model} scelto in fase di scoping, verrà definita una schedula contenente le attività da svolgere per raggiungere gli obiettivi specificati nella sezione di scoping (\ref{sec:scoping}).

\subsection{Definizione delle Attività}
Questa fase è stata condotta durante diverse riunioni di \textit{Joint Project Planning Session}. A ciascun meeting hanno partecipato tutti i membri core del team, i project manager, un facilitator (che ha anche rappresentato il cliente) e il resource manager.

Nella prima riunione è stato nuovamente presentato lo sponsor del progetto che coincide con il committente, e sono stati presentati tutti i membri core del team, per rafforzare il legame con il cliente. Successivamente, è stato confermato il \textit{Project Management Life Cycle Model} scelto, riflettendo brevemente su vantaggi e svantaggi offerti da ciascuna metodologia nel caso del progetto corrente. Questa fase è considerata di fondamentale importanza poiché può influenzare pesantemente le successive riunioni di \textit{planning}.

Nella seconda riunione sono stati validati i requisiti ed è stato individuato un diagramma delle dipendenze tra questi per comprenderne le priorità.

Nei meeting successivi sono state individuate le attività e i task da svolgere per realizzare ogni requisito. A ogni task è stata associata una stima di tempo necessario per la sua implementazione: a partire da queste stime, è stato possibile comprendere la durata di ogni requisito in ore/uomo.

\subsubsection{Analisi delle Dipendenze}
In seguito alla validazione dei requisiti, sono state individuate le dipendenze realizzative tra di essi. Nello specifico, come mostra il diagramma \refandback{gantt-requirements-dependencies}, il requisito della \textbf{Dumpster Infrastructure} è il primo da portare a termine, seguito dal \textbf{Trucks Routing}. A seguire, possono essere implementati \textbf{Admin Dashboard} e \textbf{Citizen App} parallelamente; tuttavia, si ritiene la \textit{Admin Dashboard} leggermente più prioritaria per riuscire a monitorare al meglio i requisiti precedenti.

\subsubsection{Work Breakdown Structure}
A partire dai requisiti individuati in fase di \textit{scoping}, è stata fatta una scomposizione delle \textbf{attività} da svolgere per portarli a compimento.
Da ogni attività sono stati poi dedotti i \textbf{task}, cioè le attività di massimo dettaglio che saranno la base per stimare i tempi e i costi realizzativi di ogni requisito.
Ad ogni task (e ad ogni attività che non genera ulteriori task) è stato associato un identificativo univoco per poter essere referenziato in momenti successivi.
Si riportano quindi le \textit{Work Breakdown Structure} di:
\begin{enumerate}
    \item \textbf{Dumpster Infrastructure} (\refandback{wbs-dumpster-infrastructure}).
    \item \textbf{Trucks Routing} (\refandback{wbs-trucks-routing}).
    \item \textbf{Admin Dashboard} (\refandback{wbs-admin-dashboard}).
    \item \textbf{Citizen App} (\refandback{wbs-citizen-app}).
\end{enumerate}

\subsubsection{Project Network Diagrams}
\'E stata effettuata un'analisi che ha permesso di produrre dei \textit{Project Network Diagram} per ogni requisito individuato.
In particolare, è stata associata una stima di tempo necessario per svolgere ogni task: tale stima è stata effettuata con \textit{Delphi Technique}.
In particolare, iterativamente ogni membro del team ha espresso la propria opinione fino a raggiungere una ragionevole convergenza, cercando di non superare le 3 iterazioni.
Successivamente, sono state identificate le dipendenze tra i task: queste permettono di comprendere quali task possono essere svolti in parallelo e quali invece necessitano che altri vengano portati a termine prima di poter essere iniziati.
Si riportano quindi i diagrammi realizzati:
\begin{itemize}
    \item \textbf{Dumpster Infrastructure} (\refandback{gantt-dumpster-infrastructure}).
    \item \textbf{Trucks Routing} (\refandback{gantt-trucks-routing}).
    \item \textbf{Admin Dashboard} (\refandback{gantt-admin-dashboard}).
    \item \textbf{Citizen App} (\refandback{gantt-citizen-app}).
\end{itemize}
Ogni diagramma è suddiviso in sezioni che rappresentano le funzioni individuate nella \textit{Requirement Breakdown Structure} (\ref{sec:rbs}).
Inoltre, la durata concordata per ogni task è rappresentata in ore/uomo, considerando però che ogni unità lavorativa dovrà essere successivamente sottoposta a review da parte di un altro membro del team.
In passato, è stato dimostrato che tale approccio ha garantito una maggiore produttività e migliore qualità del codice; di conseguenza, i project manager hanno proposto tale modalità operativa già in fase di \textit{planning} e il committente, che ne ha compreso i vantaggi, ha concordato tale metodologia.

In seguito, è stato realizzato un ulteriore diagramma \textbf{Pert} (\refandback{pert-diagram}) che rappresentasse durata delle attività e dipendenze tra di esse in modo tale da poter costruire il \textit{critical path}, ovvero l'insieme di quei task che, se subiscono ritardi, faranno ritardare l'intero progetto. Questo permetterà di porre particolare attenzione a tali attività nella fase di monitoraggio.

\subsection{Analisi e Pianificazione Strategica}

Nei vari meeting di pianificazione sono stati analizzati i rischi che potrebbero incorrere durante lo svolgimento del progetto, per poi definire delle policy di gestione del rischio. Inoltre, è stata effettuata un'analisi di \textbf{Cost Budgeting} per stimare il budget che sarà successivamente monitorato e controllato considerando la \textit{baseline} definita. Infine, è stato definito un piano di qualità che definisce gli standard di qualità del prodotto e come verranno effettuati \textbf{Quality Assurance \& Control} nelle fasi successive del progetto.

\subsubsection{Analisi dei Rischi}\label{sec:analisi-dei-rischi}
Alla luce delle attività precedentemente individuate, è stata condotta un'analisi per determinare eventuali rischi che queste possono comportare (\textbf{risk identification}) e stabilirne probabilità e impatto (\textbf{risk assessment}), modalità di gestione (\textbf{risk mitigation}), modalità di controllo ed azioni correttive nel caso eventi negativi si verifichino (\textbf{risk monitoring \& control}).

Un primo rischio riscontrato riguarda dei possibili, seppur minimi, cambiamenti di scope.
La probabilità che questi si verifichino, come nella maggior parte dei progetti, è molto elevata; tuttavia, l'impatto di tali cambiamenti è ridotto grazie alla cospicua fase di analisi del dominio (realizzata mediante \textit{Domain Driven Design}) condotta insieme ad esperti messi a disposizione dal committente stesso.
Perciò, si è deciso di gestire tale rischio introducendo una \textbf{scope bank}.

Un altro rischio individuato riguarda l'incertezza e non esperienza sulla tecnologia impiegata per realizzare e gestire i \textit{digital twin}.
È pertanto necessario effettuare degli studi per scegliere la tecnologia più opportuna e, successivamente, formare i componenti del team di sviluppo affinché siano in grado di utilizzarla.
Si stima che tali attività non impattino significativamente sulla durata del progetto poiché gli sviluppatori conoscono già alcuni elementi di base riguardo a tale ambito.
Perciò si è ritenuto sufficiente aumentare la durata dei task che includono l'utilizzo di tale tecnologia di 4 ore.

Infine, è stato considerato il rischio che un componente del team di sviluppo non sia in grado di svolgere il proprio lavoro a causa di impegni relativi ad altri progetti.
Nonostante ciò possa avere un impatto considerevole sul corretto avanzamento del progetto, la probabilità che ciò accada è però piuttosto bassa; perciò, si ritiene sufficiente stabilire un ritmo di lavoro sostenibile in termini di ore di lavoro giornaliere così da conciliare anche gli impegni relativi ad altri progetti.
Inoltre, per monitorare il corretto svolgimento del progetto, si prevede di riportare con cadenza giornaliera lo stato di avanzamento personale dei membri del team.
Questo permetterà di accorgersi immediatamente di eventuali ritardi e, in tal caso, verrà chiesto agli altri membri del team di aiutare il compagno, se possibilitati a farlo, o al componente del team in questione di dedicare più ore al progetto corrente.

\subsubsection{Analisi del Budget}
A partire dalla definizione dei task e dei tempi necessari per svolgerli, è possibile individuare una stima del budget necessario per la realizzazione del progetto.
In particolare, l'azienda paga i propri sviluppatori $45,00$\euro{} l'ora.
Pertanto, dato che l'ammontare di ore totali di lavoro che le attività richiedono è di $317$ ore, il budget richiesto per sostenere i costi delle risorse umane è di $14265,00$\euro{}.

Inoltre, tra i costi individuati vi sono quelli della piattaforma per la gestione di \textit{digital twin} e \textit{cloud providers}.
Infatti, è necessario affidarsi a \textit{service provider} esterni che introducono inevitabilmente dei costi di acquisizione e gestione.
Non avendo ancora valutato per quale optare tra i vari disponibili, non è possibile stimare con precisione il budget richiesto; tuttavia, si riporta di seguito una cifra indicativa dell'ordine di grandezza.
La maggior parte dei \textit{cloud providers} forniscono macchine al costo di circa $100$\euro{} al mese, scegliendo una configurazione di risorse opportuna per il sistema da realizzare.
Infine, piattaforme che gestiscono \textit{digital twin} calcolano i prezzi in base al numero di chiamate/messaggi.
Il costo medio è di $1,20$\euro{} ogni $1.000.000$, pertanto si stima un costo mensile di circa $100$\euro.
Tale stima è stata ottenuta considerando che il numero di persone che abitano l'area coperta dal sistema è circa $5.000.000$, che il numero medio di conferimenti mensili per ogni nucleo familiare è pari a $10$ (ognuno corrispondente a circa $5$ richieste al servizio), che vengono effettuate circa $3000$ raccolte al mese (ognuna corrispondente a circa $1000$ richieste al servizio).

\subsubsection{Piano di Qualità}

Per garantire la qualità del codice è stato definito un insieme di regole da rispettare per ogni componente da realizzare:
\begin{itemize}
    \item \textbf{Linting}: il codice scritto dovrà essere correttamente formattato; per garantire ciò, sarà necessario utilizzare un tool di linting a seconda del linguaggio utilizzato per l'implementazione del componente. Tale requisito deve essere garantito per ogni sorgente prodotto.
    \item \textbf{Commenti}: il codice scritto dovrà essere commentato per garantire chiarezza e velocità di review. La percentuale di linee contenenti commenti per ogni file, non dovrà mai essere inferiore al 30\% (rispetto alla lunghezza totale del file).
    \item \textbf{Documentazione}: ogni sottosistema deve presentare la relativa documentazione delle proprie \textit{API}, in modo da favorire l'integrazione.
    \item \textbf{Testing}: il sistema deve essere realizzato mediante approccio \textit{Test Driven Development}. I test dovranno anche comprendere una verifica della \textit{coverage} del software: questa non dovrà mai essere inferiore al 90\%.
\end{itemize}

La \textit{Quality Assurance} del prodotto verrà effettuata grazie all'utilizzo di un insieme di workflow di \textbf{continuous integration}. Questi dovranno garantire che gli standard decisi nel \textit{Quality Planning} vengano rispettati per ogni sottosistema. In caso di mancato rispetto degli standard, i workflow dovranno prevedere l'invio automatizzato di una mail all'autore del codice per poter intervenire sul sorgente.

\subsection{Definizione della Schedula}

Durante l'ultima \textit{Joint Project Planning Session} è stata presentata la schedula al committente che la ha approvata, permettendo così l'inizio del progetto.

\subsubsection{Gantt Diagram \& Scope Bank}
Una volta individuata la stima della durata di ogni task, è stata stilata la schedula definitiva considerando le risorse a disposizione.
Nello specifico, il \textit{developer team} formato per il progetto è composto da 4 risorse; pertanto, si è pianificato di svolgere in parallelo al massimo 4 task.
Il diagramma Gantt prodotto (\refandback{gantt}), considerando le risorse sopracitate, ha definito una schedula di 100 ore.
Come già discusso durante l'analisi dei rischi \ref{sec:analisi-dei-rischi}, si è deciso di allocare una \textit{scope bank} equivalente al 10\% della durata totale del progetto in modo da affrontare e gestire al meglio cambiamenti di scope.
Di conseguenza, al committente verrà presentata una schedula della durata totale di 110 ore.
Si prevede che il team dedichi al progetto circa 4 ore al giorno dato che i membri sono impegnati in altri progetti.
Pertanto, la durata stimata del progetto è di 28 giorni lavorativi.
